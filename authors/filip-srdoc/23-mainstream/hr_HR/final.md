Nakon što je tehnološka kompanija [Circle][circle] koja se bavi [_peer-to-peer_][p2p] plaćanjima u veljači akvizirala poznatu mjenjačnicu Poloniex, lansirala _OTC trading_ platformu, CircleTrade, kao i aplikaciju za plaćanje, CirclePay, nedavno je lansirala i investicijsku aplikaciju [CircleInvest][ci]. CircleInvest aplikacija trenutno je dostupna u 46 američkih država ne uključujući Minnesotu, Wyoming i Havaje zbog određenih regulacija, a kažu kako bi u New Yorku nakon dobivanja [BitLicence][bl] trebala proraditi vrlo brzo. Trenutno je CircleInvest u fazi testiranja pa nema provizija na kupoprodaju [bitcoina][btc] i ostalih nekoliko dostupnih [altcoinova][alt], a zaradu ostvaruju na temelju 1.5-2% razlike prodajne i kupovne cijene [kriptovalute][cc].

Jedna od najvećih i najpoznatijih kripto mjenjačnica [Coinbase][cb] nedavno je dobila poznatu [FCA licencu][fca] za elektronički novac u Ujedinjenom Kraljevstvu. Otvorili su račune u Barclay's banci i time dobili pristup _Faster Payment Schemi_ Ujedinjenog Kraljevstva, temeljnoj platnoj infrastrukturi koja će korisnicima omogućiti brže i lakše iskustvo s depozitima i povlačenjem novca. Ovo je prvo značajno partnerstvo banke Ujedinjenog Kraljevstva i neke [mjenjačnice kriptovaluta][exc] jer mnoge banke ne žele raditi s kriptovalutama zbog njihove anonimnosti i potencijalnog korištenja u ilegalne svrhe. Licenca se naravno ne odnosi na kriptovalute već na [fiat][fiat] novac kojim Coinbase raspolaže.

Svoj dio kolača uskoro će pokušati preuzeti i [Robinhood][robinhood] platforma za trgovanje vrijednosnim papirima koja svoje poslovanje proširuje i na područje [kriptovaluta][cc]. Na Robinhoodu će [uskoro][uskoro] osim trgovine vrijednosnica koja je dostupna u svega pet američkih zemalja biti moguća i kupovina [bitcoina][btc] i [ethera][eth] te praćenje cijena [14 drugih altcoinova][uskoro]. Bitna značajka ove platforme jest nepostojanje provizije kako na kupovinu tako i na prodaju kriptovaluta. Jedini način na koji Robinhood zarađuje sličan je načinu na koji zarađuju banke tj. [kamatom na depozite][zarada] na računima Robinhooda. Time Robinhood postaje najveći konkurent Coinbaseu koji i dalje ima visoke ulazne i izlazne naknade.

Još jedna jednostavna platforma za kupovinu kriptovaluta definitivno je [Coinvendor][coinvendor]. Coinvendor se nedavno pridružio obitelji [Bitfallsa][bitfalls] te je još uvijek u testnoj verziji. Trenutno je na Coinvendoru moguća kupovina 15-tak kriptovaluta, a do konačne verzije očekuje se preko 70 različitih [altcoinova][alt]. Glavna značajka ove platforme jest direktna kupovina kriptovaluta za fiat novac umjesto zahtjvanja prvo kupovine [bitcoina][btc] ili [ethera][eth] kojim je potom moguće kupiti željeni altcoin kako je to inače praksa na svjetskim kripto mjenjačnicama. Time Coinvendor uvelike ubrzava postupak kupovine željenih kriptovaluta i zaobilazi potrebu posjedovanja računa na ostalim mjenjačnicama kriptovaluta čime štedi vrijeme i novac izgubljen plaćanjem raznih naknada da bi došli do željenog altcoina.

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[p2p]: https://bitfalls.com/hr/glossary/#peer-to-peer
[uskoro]: https://support.robinhood.com/hc/en-us/articles/360000088623-Crypto-Availability
[zarada]: https://support.robinhood.com/hc/en-us/articles/202853769-How-does-Robinhood-make-money-
[robinhood]: https://support.robinhood.com/hc/en-us/articles/202844869-About-Robinhood
[coinvendor]: https://coinvendor.io/
[btc]: https://bitfalls.com/hr/2017/09/01/send-receive-bitcoin/
[eth]: https://bitfalls.com/hr/2017/09/19/what-ethereum-compare-to-bitcoin/
[cc]: https://bitfalls.com/hr/2017/08/20/cryptocurrency/
[alt]: https://bitfalls.com/hr/glossary/#alt-coins
[exc]: https://bitfalls.com/hr/glossary/#exchange
[fca]: https://blog.coinbase.com/major-strides-in-europe-coinbase-is-the-first-crypto-exchange-to-obtain-a-uk-bank-account-144f0e8ed7ce
[cb]: https://www.coinbase.com/
[ci]: https://blog.circle.com/2018/03/13/circle-invest/
[bl]: https://cointelegraph.com/tags/bitlicense
[circle]: https://www.circle.com/hr/
[fiat]: https://bitfalls.com/hr/glossary/#fiat
[bitfalls]: https://bitfalls.com/hr/
